Biblioteki, struktury - cd

    Napisać bibliotekę udostępniającą operacje na ułamkach zwykłych, zawierającą:
        typ Ulamek (typ strukturalny, reprezentujący ułamek zwykły)
        konstruktor ułamka przyjmujący jako parametry wartość jego licznika i mianownika (parametr przekazujący licznik ma mieć domyślną wartość 0, przekazujący mianownik - domyślną wartość 1)
        funkcję (metodę) wypisującą ułamek
        funkcję (metodę) przekształcającą ułamek do postaci nieskracalnej
        operatory porównujące ułamki (<, >, == itd)
        operatory dodawania, odejmowania, mnożenia i dzielenia dla ułamków. oraz program testujący działanie biblioteki. Uwaga - zaimplementowanie powyższych funkcji może wymagać funkcji pomocniczych (do wymyślenia przez Programującego :-) ). Operacje mają być faktycznie operacjami na ułamkach zwykłych (nie sprowadzamy ułamków do dziesiętnych). 
    Napisać bibliotekę Geometria udostępniającą:
        typy strukturalne Prosta i Punkt reprezentujące odpowiednio prostą i punkt na płaszczyźnie;
        konstruktory: prostej i punktu, przyjmujące jako parametry współrzędne punktu / współczynniki prostej, oraz konstruktory bezparametrowe obu w/w typów,
        funkcję (metodę) wypisującą punkt i funkcję wypisującą prostą,
        funkcję zwracającą wartość logiczną mówiącą, czy punkt leży na prostej podanej jako parametr;
        funkcję zwracającą prostą przechodzącą przez dwa punkty podane jako parametry 
    oraz program testujący działanie biblioteki. Jeśli do poprawnego działania potrzebne są wyjątki lub dodatkowe funkcje, należy je dodać.
    Napisać bibliotekę Macierze udostępniającą:
        typ Macierz umożliwiający reprezentowanie macierzy (dwuwymiarowych, przechowujących liczby rzeczywiste),
        konstruktor przyjmujący jako parametry liczbę wierszy i kolumn macierzy oraz wartość rzeczywistą przypisaną wszystkim jej elementom (domyślnie 0),
        funkcję (metodę) pobierającą zawartość macierzy,
        funkcję wypisującą macierz,
        operatory dodawania, odejmowania i mnożenia macierzy; w przypadku niezgodnego rozmiaru macierzy będących argumentami operacji każda z w/w funkcji ma zgłaszać wjątek,
        funkcję Transpozycja zwracającą macierz stanowiącą transpozycję macierzy 
    oraz program testujący działanie biblioteki. Jeśli do poprawnego działania biblioteki potrzebne są dodatkowe wyjątki lub pomocnicze funkcje, należy je dodać. 

