Wskaźniki - cd

    Napisać bibliotekę udostępniającą:
        typ Sznur będący dynamiczną listą łączoną przechowującą liczby całkowite
        funkcję wypisującą zawartość sznura
        funkcję wstawiającą na koniec sznura element zawierający liczbę podaną jako parametr
        funkcję usunFragmenty usuwającą ze sznura wszystkie takie ciągi sąsiednich elementów przechowujących jednakowe wartości które mają długość nie mniejszą niż N (gdzie N jest dodatnią liczbą całkowitą będącą parametrem funkcji). Pamięć zajmowana przez usuwane elementy ma zostać zwolniona; funkcja nie może używać tablic ani pomocniczych sznurów;
        funkcję usunZPar modyfikującą sznur w następujący sposób: rozpatrujemy rozłączne pary elementów (początkowego) sznura; jeśli suma pary jest mniejsza niż G (gdzie G jest liczbą całkowitą będącą parametrem funkcji), to usuwamy pierwszy element pary, w przeciwnym razie usuwamy jej drugi element. Pamięć zajmowana przez usuwane elementy ma zostać zwolniona, funkcja nie może używć tablic ani pomocniczych sznurów;
        funkcję PrzestawParzyste modyfikującą sznur poprzez przepięcie na jego koniec wszystkich elementów zawierających liczby parzyste, odwracając przy tym ich kolejność. Funkcja nie może używać tablic i pomocniczych sznurów;
        funkcję Odwroc modyfikującą sznur poprzez odwrócenie kolejności elementów w N-elementowym początkowym fragmencie sznura. Jeśli N jest większe lub równe długości sznura, odwracany jest cały sznur. Odwracanie należy wykonać poprzez przepinanie elementów, niedozwolone jest używanie tablic i pomocniczych sznurów;
        funkcję Przegrupuj modyfikującą dany sznur oraz drugi sznur S2 podany jako parametr. Funkcja przegrupowuje elementy sznurów tak, aby "ten" sznur (oznaczony w dalszym opisie przez S1) zawierał wszystkie te elementy z obu sznurów które przechowują wartości parzyste, a S2 – wszystkie elementy obu sznurów przechowujące wartości nieparzyste. Wartości w obu sznurach mają być uporządkowane następująco: wartość z S1, wartość z S2, wartość z S1, wartość z S2 itd., na końcu ewentualne pozostałe elementy danego rodzaju z tego sznura który miał ich więcej. Sznury wynikowe mają zachowywać kolejność elementów ze sznurów wejściowych (przykład: dla S1=2,4,6,8,9,11,13 i S2=10,17,18,19 wynikiem ma być S1=2,10,4,18,6,8 i S2=9,17,11,19,13). Funkcja nie może wykorzystywać tablic ani sznurów pomocniczych. 
    oraz program testujący działanie tej biblioteki.
    Napisać bibliotekę udostępniającą:
        typ strukturalny Student o polach: indeks (liczba całkowita nieujemna) i srednia_ocen (liczba rzeczywista)
        typ Lista_studentow będący dynamiczną listą łączoną o elementach przechowujących dane studenta oraz wskaźnik na następny element listy
        funkcję wypisującą zawartość listy
        funkcję wstawiającą do listy element zawierający studenta podanego jako parametr tak aby lista była posortowana rosnąco według numerów indeksów. W przypadku gdy w liście istnieje już student o podanym indeksie funkcja powinna zgłosiś wyjątek
        funkcję modyfikującą zawartość listy tak, aby na początku znajdowały się uporządkowane rosnąco według indeksów osoby o średniej ocen nie mniejszej niż liczba rzeczywista G podana jako parametr, a następnie uporządkowane rosnąco według indeksów osoby o średniej ocen mniejszej niż G (zakładamy, że lista wejściowa jest uporządkowana rosnąco według indeksów; modyfikacja listy powinna być wykonana poprzez przepinanie elementów)
        funkcję usuwającą z listy wszystkie elementy przechowujące dane studentów mających średnią ocen mniejszą niż liczba rzeczywista G podana jako parametr. Pamięć zajmowana przez usunięte elementy ma zostać zwolniona, funkcja nie może używać tablic ani list pomocniczych 
    oraz program testujący działanie biblioteki. 